---
title: veinte y seis
categories:
- private
- car
- thoughts
- book
- social network
tags:
- ebook
- test
---
Da dove inizio? Sto cercando un argomento per scrivere un piccolo post per il
mio compleanno. Si, oggi compio 26 anni. Cercando il numero 26 su
[wikipedia.it](http://wikipedia.it) escono [un po' di informazioni
interessanti](http://it.wikipedia.org/wiki/26_(numero)). Essendo un numero
sono quasi tutte "nozioni matematiche". Per tipi come me sono interessanti, ma
per voi comuni mortali.. ignoratele che vivete meglio! :) Scartiamo l'idea di
wikiedia.

Veniamo agli "auguri". Prima stavo pensando a come sono cambiati "gli auguri"
nel tempo. Quando non avevamo i cellulari, **gli auguri si facevano per
telefono**, a voce! Alzavi la cornetta, giravi il disco per comporre il numero
e chiamavi il tuo amico sperando che fosse in casa.  
Con l'avvento del cellulare gli auguri si sono spostati prima alla chiamata al
cellulare (cosi sei sicuro che lo trovi) poi **agli sms**. Gli sms hanno
inserito quel pizzico di ironia e simpatia per augurare un bella giornata in
cui scrivevi cose che a voce non avresti detto mai.  
A pari passo con l'era mobile, ora ci sono i social network, ovvero **"i cazzi
nostri su web".**

[![feliz_cumpleanos]({{site.url}}/images/feliz_cumpleanos.png){: .align-center}]({{site.url}}/images/feliz_cumpleanos.png)

Ovviamente mettendo la tua data di nascita in questi siti, il resto del mondo
sa che il **30 aprile** è il tuo compleanno.  
Gli sms sul telefono vanno a calare, ma aumentano di gran lunga gli auguri su
Facebook, anche da gente che non conosci e per strada neanche ti saluta. Per
carità, sono sempre ben accetti, ma non so quanti di questi auguri siano così
veri. Ma non lamentiamoci, va bene così. Cambiano le tecnologie, cambiano le
abitudini, cambiano gli auguri.  
Personalmente preferisco il metodo tradizionale, **la telefonata**.

Forse mi sono dilungato troppo, ma qualche cosa ci dovevo  scrivere. Comunque
**oggi compio 26 anni**... ah ma perché il titolo del post è in spagnolo?
Beh, io ho un debole per questa lingua, la apprendo giorno per giorno, avendo
tutto quello che posso in spagnolo (anche i testi universitari). Inoltre tra 2
giorni, il 1 maggio andrò a Barcelona per l'n-esima volta.. questa volta con
la mia famiglia. Dunque sicuramente sentirete la mia assenza fino al 5 di
maggio

Dovrei fare un resoconto della vita trascorsa fino ad oggi? **NO!** Non devo
fare queste cose solo nelle ricorrenze! Il resoconto lo faccio ogni santissimo
giorno, prima di andare a nanna. Dunque stasera andando a dormire oltre a
pensare alla giornata mi miro anche: **"Feliz cumpleaños, Diego".**