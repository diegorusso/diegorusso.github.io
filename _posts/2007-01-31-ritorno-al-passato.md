---
title: Ritorno al passato
categories:
- califano
- private
- computer
- music
- thoughts
tags:
- test
---
Prima di scrivere questo post vorrei dirvi (per chi non mi conosce bene) un
po' del mio passato. Oramai risaliamo a circa 10 anni fa, nella mia fase
adolescenziale. In quel periodo mi era preso bene suonare qualche strumento,
cosi imparai a suonare sia la tastiera prima che la chitarra classica dopo.
Coltivai questa passione per tempo. Insieme ad un mio grande amico (Francesco
Dicuonzo) andammo a suonare e fare pianobar. Siccome ero anche "immischiato"
con l'ACR (Azione Cattolica Ragazzi) suonavo anche con il gruppo diocesano.
Quanti campeggi da animatore, quante suonate... sempre con la mia tastiera e
la mia chitarra. Arrivato verso i 18 anni i miei mi regalarono il primo
computer. Lì e stata la fine di tutto! :) Abbandonai sempre di più la tastiera
e la chitarra (ma non la musica) per stare sempre più dietro a questo
benedetto computer. Neanche la scuola seguivo più. Andavo lì per dormire! :P
Infatti decidemmo di mettere la tastiera e la chitarra sopra l'armadio con la
speranza che forse un giorno sarebbero tornati giù. Poi la fine delle
superiori e l'inizio dell'università mi hanno distaccato (anche fisicamente)
da questi due strumenti.

Finita l'università lo zio di un mio amico (Francesco, quello di Madrid e del
concerto di Califano) mi propose di andare a suonare con il loro gruppo. Loro
sono bravi (non lo vogliono ammettere) e mi hanno detto di unirmi a loro. Sono
due chitarre, basso e batteria. Ci ho pensato su.

L'uni per quest'anno l'ho finita, sono ritornato a casa, una volta a settimana
si può fare, non è niente di impegnativo... perché no?!? Allora Fred (lo zio
di Francesco) mi ha dato tutti i cd con tutti i spartiti per farmeli imparare.
Mi sono messo giù e ieri sera abbiamo fatto le prime prove. Direi che come
prima volta sono andate più che bene!

I pezzi che abbiamo fatti sono: Impressione di settembre (PFM), Prendimi così
(Piero Pelu), Il mio corpo che cambia (Litfiba) e Show me the way (Peter
Frampton). Non ci si lamenta.

Altri pezzi che faremo sono: We gotta get out of this place (Barry Mann -
Cynthia Weil), Chicago (Grahan Nash), Vienna wits for you (Billly Joel),
Un'avventura e 7 e 40 di Battisti, Strees of love (Rolling Stones), Hey Jude
(Beatles) etc etc etc... Non ho voglia di scriverle tutte.

Ora vi propongo una sfida. Ho il testo e gli accordi di una canzone che non si
ha per niente traccia. Il titolo e "Shadow Box Love". Come dicevo non si sa né
l'artista né l'album né tanto meno la musica. Quello che mi hanno detto i
ragazzi e solo che la canzone e molto vecchia (tipo anni '70) ed uscì su un
disco che poi sparì dalla circolazione. Loro sono 5 anni che la cercano e non
hanno trovato niente. Personalmente ci ho impiegato poco tempo, però la
troverò! Mi volete dare una mano?!? :) Vediamo chi la trova per primo! :)

