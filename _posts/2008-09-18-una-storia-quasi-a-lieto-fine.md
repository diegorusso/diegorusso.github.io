---
title: Una storia quasi a lieto fine
categories:
- personal
- italian
tags:
- blog
- friends
- thoughts
---
Apprendo dal blog di [Simone](http://ubuntista.wordpress.com/
"http://ubuntista.wordpress.com/" ) una [triste
storia](http://ubuntista.wordpress.com/2008/09/17/carrefour-e-il-bimbo-di-black-cat/
"http://ubuntista.wordpress.com/2008/09/17/carrefour-e-il-bimbo-di-black-cat/" ).
Inutile stare a ripetere la storia qui: [leggetela direttamente
da chi l'ha vissuta](http://blackcat.bloggy.biz/archive/3280.html
"http://blackcat.bloggy.biz/archive/3280.html" )! E' una storia toccante,
molto.  
Tra i circa 700 commenti, ho letto di una piccola iniziativa:
"spammare" le principali mail dell'azienda in questione con il link a questa
storia.  

[![]({{site.url}}/images/carrefour.jpg){: .align-center}]({{site.url}}/images/carrefour.jpg)
_Succede anche alle migliori famiglie!_
{: .text-center}

Mi sono detto: "Facciamolo". E l'ho fatto. Poi ho continuato a leggere
[qui](http://blackcat.bloggy.biz/archive/3282.html
"http://blackcat.bloggy.biz/archive/3282.html" ) e
[qui](http://blackcat.bloggy.biz/archive/3287.html
"http://blackcat.bloggy.biz/archive/3287.html" ) l'evolversi della storia.
Sembra che Carrefour voglia risolvere questo incidente.  
Ulteriore conferma ce l'ho avuta quando Carrefour ha risposto alla mia mail
(come ha risposto a tutti quelli che hanno inviato il messaggio):

_"Buongiorno.  
Il Gruppo Carrefour Italia è profondamente sorpreso e sinceramente dispiaciuto
dell'accaduto riferito dalla Signora, fatto che non rientra assolutamente
nelle nostre filosofie e nei comportamenti dei nostri collaboratori.  
Non possiamo che confermare che il nostro costante impegno e rivolto alla
soddisfazione dei nostri Clienti, al totale rispetto delle loro esigenze ed
aspettative, dai più piccoli ai più grandi._  

_L'etica è alla base della nostra attività e condizione imprescindibile del
comportamento dei nostri collaboratori._

_Il tour Disney Cars, realizzato presso il Carrefour di Assago e programmato
in altri ipermercati della nostra rete che ne fanno da cornice, rientra
pienamente in questo nostro impegno: abbiamo voluto offrire ai bambini ed alle
loro famiglie un momento di divertimento._

_Affinché i piccoli frequentatori degli ipermercati potessero vivere per un
attimo dentro la "favola", l'organizzazione è stata curata nei minimi
dettagli, anche attraverso l'ausilio di societa esterne. Tutte le persone
coinvolte sono state adeguatamente selezionate ed informate circa la filosofia
aziendale ed i comportamenti necessari._

_Abbiamo preso contatto con la Signora con la volontà di approfondire
l'accaduto affinché ogni responsabilità accertata venga punita con il massimo
rigore._

_Ci auguriamo peraltro che un singolo sfortunato episodio non pregiudichi il
rapporto di fiducia che siamo riusciti a costruire con le migliaia di Clienti
che ogni giorno frequentano i nostri punti di vendita e che ci scelgono anche
per i valori che contraddistinguono la nostra insegna._

_Molti cordiali saluti_

_Gruppo Carrefour Italia"_

Ed io ho replicato:

_"Sono felice di aver ricevuto una vostra risposta, anche se l'incidente non
mi riguarda direttamente. Quando ho letto la storia di questa signora e di suo
figlio ho provato un tale dispiacere che ho voluto inviarVi questa mail._

_Sono sicuro (e spero) che la storia si concluda nel migliore dei modi sia per
Voi che per la signora e suo figlio._

_Saluti."_

Siamo tutti con te [BlackCat](http://blackcat.bloggy.biz/
"http://blackcat.bloggy.biz/" )!

