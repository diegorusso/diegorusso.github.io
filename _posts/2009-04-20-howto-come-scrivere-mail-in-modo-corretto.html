---
title: 'HOWTO: Come scrivere mail in modo corretto'
categories:
- car
- friends
- various links
- howto
- lavoro
tags:
- howto
- contest
- test
comments: []
---
<p>In questo piccolo howto imparerai <strong>a scrivere una mail in maniera corretta</strong>, che rispetti gli standard e che sia veramente letta dal tuo destinatario.<br />
Qui di seguito un decalogo leggermente ampliato:</p>
<p>1. <strong>Eliminare le ridondanze.</strong> Le ripetizioni spingono il lettore a passare oltre, a leggere in fretta, e a perdere passaggi importanti della mail.</p>
<p>2. <strong>Usare pi&ugrave; cifre e elementi specifici.</strong> Invece di &ldquo;il progetto non sta rispettando di molto i termini per la maggior parte delle richieste&rdquo;, preferire: &ldquo;il progetto &egrave; in ritardo di 3 settimane nella consegna degli hamburger&rdquo;.</p>
<p>3. <strong>Aggiungere la contestualizzazione mancante.</strong> Il lettore della mail sa, ad esempio, che gli hamburger sono fondamentali per il fabbisogno nutrizionale della vostra regione, incidendo per 30.000 euro al giorno nelle spese delle famiglie.</p>
<p>4. <strong>Focalizzare sull&rsquo;argomentazione pi&ugrave; importante.</strong> Quegli hamburger, per quanto importanti per il benessere delle famiglie, devono essere spediti il prima possibile semplicemente perch&eacute; stanno costando precise perdite economiche alla vostra azienda. Punto.</p>
<p>5.<strong> Eliminare materiale off-topic.</strong> Le migliori mail dicono una cosa, subito, e basta. Al massimo due, se strettamente correlate fra loro. Un solo tema principale aiuta anche il destinatario a etichettare e ad archiviare correttamente la mail.</p>
<p>6. <strong>Cercare i possibili equivoci e rimuoverli.</strong> I paradossi, le ambiguit&agrave; letterarie, i giochi di parole non vanno bene per una mail di lavoro. Forse, neanche per una mail privata, in definitiva.</p>
<p>7.<strong> Eliminare quello che potrebbe piacere solo a noi.</strong> C&rsquo;&egrave; qualche passaggio della mail che ci fa ridere particolarmente, di cui andiamo specialmente fieri? Forse, &egrave; meglio eliminarlo. Non &egrave; detto che quello che ha presa su di noi, soprattutto se a produrlo siamo stati, nella fattispecie, noi, possa piacere anche agli altri. L&rsquo;insegnamento anche generale da trarre da questo punto potrebbe essere notevole.</p>
<p>8. <strong>Eliminare qualunque cosa scritta in un momento di emozione.</strong> Stretto corollario del punto precedente. Inoltre, tendiamo a non mostrare direttamente la parte di cui prendiamo le difese, in un&rsquo;eventuale diatriba che stiamo presentando a qualcuno.</p>
<p>9. <strong>Abbreviare al massimo.</strong> In linea di massima, ma anche considerando che sempre pi&ugrave; persone leggono le mail dal loro terminale mobile, che non ha certo uno schermo paragonabile a quello sui cui abbiamo composto il nostro poema.</p>
<p>10. <strong>Aspettare un po&rsquo; prima di spedire.</strong> Molte mail non sono poi urgenti come ci sembra al momento in cui le scriviamo. E, poi, potremmo sempre non aver fatto abbastanza attenzione ad applicare tutti i punti del decalogo al nostro testo. Prendiamoci qualche ora. In qualche caso, un giorno. In casi estremi, non spediamola affatto.</p>
<p>Ecco di seguito le integrazioni effettuate dal mio amico <a href="http://twitter.com/l_allegrucci">Lorenzo</a>:</p>
<p>11. <strong>Non rispondere con il "top post"</strong>, cio&egrave; rispondere sopra al testo quotato originale, ma rispondere sotto, come sto facendo in questo caso. Purtroppo gmail di default lo fa, come outlook, e ha "abituato" male un po' tutti..<br />
Secondo me, ma non solo secondo me, il top post &egrave; una cavolata per due motivi:<br />
a) inverte il filo logico della discussione.<br />
b) dato che &egrave; facile rispondere, perch&eacute; non devi scorrere tutto il mio messaggio, di norma accade che chi risponde non legga affatto il mio messaggio..</p>
<p>12. <strong>Leggere tutti http://wiki.news.nic.it/QuotarBene</strong>, su come "quotare", che io ho anticipato<br />
al punto precedente. Del resto &egrave; scritto dal nic.it, l'authority italiana dei domini *.it</p>
<p>13. <strong>Evitare l'HTML!!</strong></p>
<p>14. <strong>Evitare altra "fuffa" inutile</strong>, insomma la email deve essere "asciutta" e pulita.</p>
<p>15. <strong>Usare il buon senso</strong> e non spedire allegati in formati chiusi o di fatto illeggibili</p>
<p>Su questo argomento ne scrive anche <a href="http://www.morettoni.net/">Luca Morettoni</a>, a <a href="http://www.morettoni.net/documenti/email/">questa pagina</a></p>
