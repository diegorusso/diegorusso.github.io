---
title: 'HOWTO: Sbrandizzare il Nokia E71'
categories:
- personal
- italian
- blog
- howto
- telephony
tags:
---
Ci sono dei cellulari che sono venduti con il brand dell'operatore. Questo,
oltre a vedere il marchio dell'operatore sul cellulare implica anche una serie
di software ed impostazioni che l'operatore ha imposto nel cellulare che tu
non puoi cambiare.

Ad esempio il [mio Nokia E71]({{site.url}}/2008/12/14/e71/) è
brandizzato [Tim](http://www.tim.it). Ha una serigrafia nella parte anteriore
e delle applicazioni Tim al suo interno. Altro aspetto negativo è che quando
c'è un aggiornamento firmware del telefono, bisogna sempre aspettare quello
dell'operatore e non quello della nokia. A volte arriva dopo qualche mese, a
volte non arriva per niente.

Oggi vedrai come sbrandizzare l'E71, ovvero togliere le impostazioni e le
applicazioni Tim dal firmware, aggiornando il firmware all'ultima revisione
della Nokia.

**NOTA BENE: Non mi assumo nessuna responsabilità se il cellulare presentasse problemi durante e dopo il procedimento della sbrandizzazione. Ti ricordo che questa operazione invalida la garanzia del telefono**

Prerequisiti:

  1. Devi avere la batteria carica del cellulare
  2. Esegui la sbrandizzazione con un portatile o fisso dietro gruppo di continuità
  3. Fatti un backup del product code: **0568895** (questo è il valore del codice degli E71 brandizzati Tim). **Lo puoi trovare nel cellulare appena togli la batteria.**

Software necessario:

  * [Nemsis Service Suite](http://www.b-phreaks.co.uk/index.php?main_page=page_2) \- [link diretto al file](http://www.b-phreaks.co.uk/files/NSS/NSS103815.zip)
  * [Nokia Pc Suite](http://www.nokia.it/supporto-e-software/software/nokia-pc-suite)
  * [Phone Software Update](http://www.nokia.it/supporto-e-software/software/aggiornamento-software)
  * Product Code del cellulare: **0559569** (questo è il valore del codice degli E71 non brandizzati)

Ora ti basta seguire questi semplici passi:

  1. Scarica ed installa: Nemesis Service Suite, Nokia Pc Suite, Phone Software Update.
  2. Apri Nokia Pc Suite e assicurati che il cellulare venga riconosciuto correttamente
  3. Se il cellulare viene riconosciuto correttamente chiudi completamente il software Nokia Pc Suite
  4. Apri NSS (Nemesis Service Suite)
  5. Clicca sul pulsante _"Scan for New Device"_
  6. Clicca sul pulsante _"Phone Info"_ e poi clicca su _"Scan"_
  7. Se il cellulare viene riconosciuto clicca su _"Read"_. Se invece hai problemi di riconoscimento stacca e riattacca il cavo USB
  8. Segnati in un posto sicuro il product code che hai appena letto
  9. Sostituisci il vecchio _"Product Code"_ con il seguente: **0559569**
  10. Inserisci la spunta su _"Enable"_
  11. Clicca sul pulsante _"Write"_
  12. Dopo aver terminato l'aggiornamento chiudi Nemesis
  13. Apri Phone Software Update ed aggiorna il cellulare per installargli l'ultimo firmware di casa Nokia! :)
  
Ottimo, ora hai il tuo nokia E71 con il brand della Nokia! :)

Se hai problemi con errori simili a **"contattare assistenza"** per risolvere
basta effettuare un hard reset in questi semplici passi:

  1. Spegni il cellulare
  2. Tieni i seguenti tasti premuti \* \+ 3 \+ il tasto di **chiamata verde** (asterisco + 3 + tasto di chiamata verde)
  3. Mentre premete i tasti accendete il cellulare e aspettate 45 secondi con i tasti pressati
  
Fonte: [www.pcweblog.it](http://www.pcweblog.it/miniguide/3123/come-sbrandizzare-nokia-e71/)

