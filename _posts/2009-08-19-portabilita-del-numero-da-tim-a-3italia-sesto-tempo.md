---
title: 'Portabilit&agrave; del numero da Tim a 3Italia: sesto tempo.'
categories:
- personal
- italian
- blog
- thoughts
tags:
---
Bene, sono arrivato al **sesto post** di questa fantastica storia. Circa 15
minuti fa mi ha chiamato il servizio clienti 3 in quanto mi volevano dare
delucidazioni sulla mia portabilità. L'operatrice, gentilissima, mi ha detto
che purtroppo **Tim sta andando fuori procedure** ed a differenza da Vodafone
e Wind sta complicando la vita a tutti. Loro non possono fare assolutamente
niente** se l'operatore cedente non sblocca il numero su cui fare la
portabilità.**

Io le ho detto che l'operatore della Tim mi ha assicurato i 3 giorni
lavorativi. La signorina purtroppo mi ha detto che **molto difficilemente
saranno 3 giorni lavorativi poiché Tim anche se da l'ok ritarda ad inviare la
documentazione necessaria per effettuare la portabilità.** Mi ha comunque
assicurato di aver rigiato la richiesta per richiedere la nuova portabilità,
confermandomi la data del **21 agosto 2009 (quarta data)**. Di seguito la mail
che riassume la telefonata con il servizio clienti 3:

>"Gentile Sig. Russo,  
in riferimento alla sua mail del 19/08/2009, a seguito della relativa
telefonata intercorsa, riassumiamo di seguito quanto comunicato a voce: le
comunichiamo che, il ritardo nelle procedure di portabilita' che Lei sta
subendo non dipende da "3", ne da malfunzionamenti di tipo tecnico.  
Pertanto, la informiamo che la data del 21/08/09, relativa al servizio Porta
il Numero e' da considerarsi puramente indicativa.  
L'effettiva attivazione del servizio avviene infatti solo quando la richiesta
ha superato tutte le fasi di trasferimento ed il passaggio tecnico, dal suo
vecchio operatore a 3, e' stato correttamente registrato sui nostri sistemi.  
Le ricordiamo comunque che, quando la Portabilita' del suo vecchio numero
sulla rete 3 sara' correttamente avvenuta, ricevera' un SMS di avviso sulla
sua Usim 3 e che e' possibile conoscere la data di trasferimento del suo
numero, attraverso una E-mail o un MMS, chiamando il numero gratuito 4321 o,
gratuitamente dal suo Videofonino, al seguente link:  
http://portale3.tre.it/ccmmobile/?context=cn=myusim,cn=selfcare  
La invitiamo a visitare la sezione Il mio Profilo, che le consente di
attivare, modificare e gestire in completa autonomia le opzioni di 3 ed il suo
piano tariffario.  
Il servizio e' disponibile gratuitamente nell'Area Clienti 133 Mobile al link:  
http://portale3.tre.it/ccmmobile/?context=cn=myprofile,cn=selfcare_  
>
>Cordiali saluti,
>
>Mariangela  
Servizio Clienti 3  
tre.it  
>
>Numero identificativo: xxxxxxx"

Io non ce l'ho né con Tim né con 3Italia. **Ce l'ho** con il sistema in
generale, **con quel qualcuno che dovrebbe controllare questi signori.**
Vorrei solo far capire ai lettori quello che sto passando io, per una
stupidagine come la portabilità.

Voglio però dire una cosa a favore di 3Italia: **il servizio clienti non è
male o per lo meno meglio di quello degli altri operatori.**

Detto questo, non resta che aspettare il fatidico giorno in cui la mia
portabilità verrà effettuata! :)
