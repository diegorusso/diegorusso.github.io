---
title: 'Portabilit&agrave; del numero da Tim a 3Italia: che schifo!'
categories:
- personal
- italian
tags:
- iPhone
- blog
---
Il giorno **21 luglio 2009** ho acquistato [iPhone
3GS](http://www.apple.com/it/iphone/) con abbonamento
[3Italia](http://www.tre.it). In concomitanza all'attivazione dell'abbonamento
se avessi passato un numero verso 3Italia non avrei pagato la
[TCG](http://it.wikipedia.org/wiki/Tassa_di_concessione_governativa) (altra
cazzata) per tutto il 2010. Non volevo passare il mio attuale numero Wind,
cosi ho deciso di passare un numero [Tim](http://www.tim.it) di mia proprietà
usato molto di rado.

Dunque il giorno dell'attivazione del contratto mi hanno detto che la
portabilità sarebbe avvenuta entro il **31 luglio 2009** (**prima data**).
Aspettiamo, intanto non do il mio nuovo numero a nessuno e ci far qualche
chiamata, tanto posso aspettare una settimana.

Ovviamente il 31 luglio non è successo nulla. I primi di agosto allora chiamo
il 133 e spiego la mia situazione: l'operatore mi ha detto di aspettare una
giornata. **2 agosto 2009**, ancora niente! Allora vado sul sito della 3Italia
ed apro un ticket spiegando quanto di seguito:

>In data 21 luglio 2009 ho acquistato un iPhone 3Gs con abbonamento zero6top
chiedendo la portabilità del numero. Sul vostro portale ho visto che la
presunta portabilità doveva avvenire il 31/07/2009. In data 02 agosto ho
chiamato il 133 e mi e stato detto di aspettare la mezzanotte dello stesso
giorno. Se non fosse cambiato nulla, mi è stato consigliato di richiamare il
133 e sollecitare la richiesta. Cosi è stato. Oggi ho chiamato ben due volte il
133 ed entrambe le volte è caduta la linea, non riuscendo a parlare con
nessuno. Il mio numero temporaneo e: +39392xxxxxxx. Il numero su cui ho chiesto
la portabilità e: +39334xxxxxxx. Dunque prego di sollecitare la richiesta
della portabilita.Grazie mille.

La 3Italia mi ha risposto con il seguente messaggio:

>Gentile Sig. Russo,  
in riferimento alla sua mail del 03/08/2009, la informiamo che abbiamo preso
in carico la sua segnalazione con numero di pratica 4610692 e che sara'
contattato quanto prima.  
Per essere sempre aggiornato sulle novità e le offerte di 3 la invitiamo a
visitare il sito tre.it oppure ad accedere gratuitamente dal suo videofonino
alla sezione Offerta di 3 dell'Area Clienti 133 Mobile:  
><http://portale3.tre.it/133/detail/pid/2293>  
>Grazie per averci contattato!
>
>Giovanni  
Servizio Clienti 3  
tre.it
>
>Numero identificativo: xxxxxxx

Il **7 agosto 2009 (seconda data)** dopo leggo sul sito di 3Italia che lo
stato della mia portabilità è sullo stato: "annullata dal cliente" Ma che
ca\*\*o dicono?!? Io non ho annullato un bel niente!!!

Appena letta questa cosa ho chiamato di nuovo il 133 e l'operatore mi ha detto
che la Tim è restia a lasciare i propri clienti. Mi ha chiesto se avevano
contattato ed io ho spiegato che la scheda e sempre spenta poiché non la uso.
Dopo di ciò l'operatore mi ha detto di chiamare il numero gratuito **411599**,
un numero dedicato alle portabilità. Cosi ho fatto: sono stato al telefono
circa 15 minuti, concludendo che la portabilità sarebbe avvenuta il **14
agosto 2009 (terza data)**. In questo lasso di tempo ho deciso di accendere un
terzo cellulare con scheda Tim all'interno, così se mi avessero chiamato
gliene avrei dette quattro. Tutto tace!

**Oggi 14 agosto 2009**, ovviamente la portabilità non e stata effettuata ed il numero Tim funziona come sempre. Mi reco così sul sito della 3Italia per vedere lo stato della richiesta della portabilità ed e in questo stato:

[![portabilita_tre]({{site.url}}/images/portabilita_tre.png){: .align-center}]({{site.url}}/images/portabilita_tre.png)

Tutto è magicamente cambiato: sia lo stato della richiesta sia la data
prevista di Cambio Numero. Lo stato della richiesta fino a ieri era a
**"Accettata ed in lavorazione"**, dunque da come si legge nelle note in basso
la dovevo considerare definitiva. La data prevista eraindicata ad oggi, **14
agosto 2009.**

Il portale di 3Italia mi dice dunque di attendere un'altra settimana, ovvero
fino al **21 agosto 2008 (quarta data)**, _**ben un mese dopo l'acquisto del
telefono ed un mese dopo la prima richiesta di portabilità!!!!!**_

**Ora con chi me la devo prendere?!? Con Tim che non vuole cedere il numero o con la 3Italia che mi sta prendendo per il culo?!?**

Avete suggerimenti? Cosa posso fare per sbloccare questa situzione, visto che
la portabilità e un mio diritto?

Stay tuned!!
