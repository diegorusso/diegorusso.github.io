---
title: La Teoria del barattolo di maionese e dei due bicchieri di vino
categories:
- blog
- private
- car
- friends
- thoughts
- lavoro
tags:
- test
---
Non è mio solito pubblicare storielle già scritte da altri, però questa mi ha
colpito particolarmente. Spero ti piaccia :)

_Un professore, prima di iniziare la sua lezione di filosofia, pose alcuni
oggetti davanti a se, sulla cattedra. Senza dire nulla, quando la lezione
inizio, prese un grosso barattolo di maionese vuoto e lo riempi con delle
palline da golf. Domandò quindi ai suoi studenti se il barattolo fosse pieno
ed essi risposero di si._

_Allora, il professore rovesciò dentro il barattolo una scatola di sassolini,
scuotendolo leggermente. I sassolini occuparono gli spazi fra le palline da
golf. Domando quindi, di nuovo, ai suoi studenti se il barattolo fosse pieno
ed essi risposero di si._

_Il professore, rovesciò dentro il barattolo una scatola di sabbia.
Naturalmente, la sabbia occupò tutti gli spazi liberi. Egli domandò ancura una
volta agli studenti se il barattolo fosse pieno ed essi risposero con un si
unanime._

_Il professore tirò fuori da sotto la cattedra due bicchieri di vino rosso e
li rovesciò interamente dentro il barattolo, riempiendo tutto lo spazio fra i
granelli di sabbia. Gli studenti risero!_

_"Ora", disse il professore quando la risata finì, "vorrei che voi cosideraste
questo barattolo la vostra vita. Le palline da golf sono le cose importanti;
la vostra famiglia, i vostri figli, la vostra salute, i vostri amici e le cose
che preferite; cose che se rimanessero dopo che tutto il resto fosse perduto
riempirebbero comunque la vostra esistenza._

_"I sassolini sono le altre cose che contano, come il vostro lavoro, la vostra
casa, l'automobile. La sabbia e tutto il resto, le piccole cose."_

_"Se metteste nel barattolo per prima la sabbia", continuò, "non resterebbe
spazio per i sassolini e per le palline da golf. Lo stesso accade per la vita.
Se usate tutto il vostro tempo e la vostra energia per le piccole cose, non vi
potrete mai dedicare alle cose che per voi sono veramente importanti._

_"Curatevi delle cose che sono fondamentali per la vostra felicità. Giocate
con i vostri figli, tenete sotto controllo la vostra salute. Portate il vostro
partner a cena fuori. Giocate altre 18 buche! Fatevi un altro giro sugli sci!
C'è sempre tempo per sistemare la casa e per buttare l'immondizia. Dedicatevi
prima di tutto alle palline da golf, le cose che contano sul serio. Definite
le vostre priorità, tutto il resto e solo sabbia"._

_Una studentessa alzò la mano e chiese che cosa rappresentasse il vino. Il
professore sorrise. "Sono contento che tu l'abbia chiesto. Serve solo a
dimostrare che per quanto possa sembrare piena la tua vita: c'è sempre spazio
per un paio di bicchieri di vino con un amico"._