---
title: Cosa ci aspettiamo dall'informatica?
categories:
- personal
- italian
- friends
- thoughts
- job
- lavoro
tags:
---
L'altra sera ho avuto il piacere di andare a cena a casa di M. con alcuni dei
miei colleghi di lavoro. Immagina una tavolata di informatici davanti ad una
ricca tavolata di pesce fresco di mare, champagne e per concludere grappe e
liquori di elevato prestigio. Vorrei sottolineare che M. non è assolutamente
una persona con competenze informatiche, ma ha una elevata capacita di
comprensione, ragionamento ed una **elevata razionalità**.

Starai pensando che sicuramente che la serata sia stata noiosa o altro. **Ed
invece no!** Ovviamente a tavola sono usciti discorsi prettamente informatici
e [guerre di "religioni".](http://it.wikipedia.org/wiki/Religion_war)

M. invece ha intavolato un discorso molto profondo sull'uso dell'informatica
per la vita di tutti i giorni, sulla semantica delle informazioni, sulla
capacità dei computer di crescere, intraprendere e capire ciò che stanno
calcolando, sulle limitazioni delle macchine a confronto con il cervello umano
per poi passare all'evoluzione agli animali ad argomenti che sono al centro di
molte ricerche in ambito scientifico. **Il discorso sarebbe troppo lungo** da
spiegare qui, servirebbero circa 2 o 3 ore per descriverlo tutto.

Ad un certo punto è uscita una domanda del genere: **"Cosa ci aspettiamo
dall'informatica? Cosa può fare lei per noi nel prossimo futuro?"** Queste
parole hanno spiazzato tutti quanti, e quando abbiamo provato a rispondere M.
ci ha fermato e ci ha detto di pensarci su, con calma. La risposta sarebbe
stata il discorso della prossima cena.

E' un giorno intero che penso ad una risposta degna di nota, ma non ci sono
ancora riuscito. **Tu che risposta daresti?** Ti dico già da subito di evitare
banalismi, ma scendere nel profondo della semantica della frase ed
interpretarla come noi "umani" possiamo fare! :)
