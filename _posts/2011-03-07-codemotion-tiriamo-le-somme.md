---
title: '#codemotion: tiriamo le somme'
categories:
- personal
- italian
tags:
- job
- conference 
- programming
- friends
- travels
- thoughts
---
**Sabato 5 Marzo 2011** ho partecipato al **[Codemotion](http://www.codemotion.it/)** (ex Javaday), un evento per sviluppatori (e non solo). Consisteva di **talk**, più o meno approfonditi, su vari aspetti nel mondo della programmazione: mobile, enterprise, paragoni tra linguaggi, analisi di alcuni software, soluzioni e molto altro ancora.

[![]({{site.url}}/images/codemotion.png){: .align-center}]({{site.url}}/images/codemotion.png)
  
Altra cosa interessante era **la presenza massiccia di molte aziende**,
soprattutto di IT, sviluppo e consulting, alle quali potevi andare al loro
banco, presentarti, scambiare due parole e **volendo lasciare il tuo CV** per
avere un contatto per un eventuale colloquio di lavoro.  
Nel pomeriggio ci sono state anche delle sessioni di **ignite**, gestite dal
mitico **[Nicola Mattina](http://blog.nicolamattina.it/)**.
  
Ora, vorrei esprimere il mio parere personale su questo evento:

  * **Organizzazione (9/10)**: il core (5 ragazzi) hanno organizzato un evento a cui hanno partecipato più di 2000 persone, ci sono stati circa 70 talk e la presenza di molte aziende, tra cui Adobe, IBM, Oracle, Samsung, Sony-Ericcson, Telecom.
  * **Track (7/10)**: queste erano divise in 7 filoni: web, tools, hacking, languages, gaming, hot, mobile. Ottima suddivisione, ma purtroppo c'è stata un po' di ridondanza su alcune track. Come detto precedentemente, ci sono state delle sessioni di **ignite** che ho reputato molto più interessanti degli altri talk. Forse sarebbe il caso di estendere la sessione di Ignite durante tutto l'arco del giorno.
  * **Costo (9/10)**: l'evento è stato gratuito e nonostante ciò avevi diritto al pranzo, ad una "bustina" con la maglietta e programma del Codemotion, free coffee and water, free wifi ed all'estrazione di molti premi finali, tra cui anche un iPad2. Anche se gratuito non do un voto pieno a questo aspetto: un costo del biglietto (anche basso: 10/20€) avrebbe fatto da filtro iniziale a tutte quelle persone che sono venute lì a passare del tempo e avrebbe permesso a voi di finanziarvi, migliorando la qualità stesso dell'evento. D'altro canto però so che ci potrebbero essere dei problemi "burocratici"  e fiscali legati al pagamento del biglietto. Pensateci.
  * **Iniziative (9/10)**: concorso per miglior codemotion, il concorso per vincere il nuovo Xperia PSP e molte altre, concorso IBM ed altre ancora.
  * **Aziende presenti (7/10)**: da ex-Javaday quale è il Codemotion, le aziende presenti cercano quasi tutte figure legate a questo linguaggio di programmazione. Con piacere ho visto anche molte aziende aperte a Python.
  * **Lingua (6/10)**: solo qualche track era in inglese. This is bad! Il Codemotion è un evento "nazionale", ma ciò non significa che deve essere fatto in italiano, anzi. Sarebbe stato interessante se fossero stati invitati a fare dei talk dei personaggi di fama internazionale o comunque provenienti dall'estero. Questo, oltre a dare una visibilità di questo evento all'estero, assicura anche una maggiore qualità dei talk: chi si sposta da uno stato all'altro, per fare talk in conferenze, solitamente è una persona con una preparazione specifica e completa sull'argomento che dovrà trattare durante il talk. Questo eviterebbe a persone di presentare qualcosa di cui ne sanno poco o comunque non hanno una conoscenza specifica.
  * **Location (7/10)**: avrei qualche cosa da dire sulla location. Nonostante fosse un'università, nonostante avesse tutte le attrezzature per ospitare un evento del genere, la location ha lasciato un po' a desiderare: troppo piccola per 2000 persone, soffitti troppo bassi con relativo aumento della temperatura interna della struttura (si moriva dal caldo!!) ed infine posizionata in una zona non troppo tranquilla: la mattina appena arrivati, la visione di tutti quei zingari nelle vicinanze non mi ha dato certo un senso di tranquillità e sicurezza.
  * **Periodo (7/10):** forse un evento in piena primavera sarebbe stato migliore, ma questo so che dipende da molteplici fattori e non e facile incastrarli tutti per trovare un giorno che vada bene a "tutti".
  * **Altro (8/10)**: è stata senza dubbio un'esperienza bella, poter incontrare e conoscere persone che lavorino nel tuo stesso campo e sicuramente è stata un'ottima occasione per fare un po' di networking.
  * **Voto finale (8/10)**: questi sopra sono solo miei pensieri personali e non dico che sono giusti o meno. **Prendeteli per come sono**. Anche se la media aritmetica è leggermente sotto l'8, il voto finale comunque è molto positivo e sicuramente è un incoraggiamento per i ragazzi che il prossimo anno ri-organizzeranno questo evento, migliorandolo sempre di più. Non mi resta che dire: **"Bravi e continuate così!"**
  
**Tu cosa ne pensi?** Di la tua, commentando questo post!

