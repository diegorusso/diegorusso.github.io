---
title: 'HOWTO: Come scrivere mail in modo corretto'
categories:
- personal
- italian
- friends
- howto
- lavoro
tags:
---
In questo piccolo howto imparerai **a scrivere una mail in maniera corretta**,
che rispetti gli standard e che sia veramente letta dal tuo destinatario.  
Qui di seguito un decalogo leggermente ampliato:

1. **Eliminare le ridondanze.** Le ripetizioni spingono il lettore a passare
oltre, a leggere in fretta, e a perdere passaggi importanti della mail.

2. **Usare più cifre e elementi specifici.** Invece di "il progetto non sta
rispettando di molto i termini per la maggior parte delle richieste",
preferire: "il progetto e in ritardo di 3 settimane nella consegna degli
hamburger".

3. **Aggiungere la contestualizzazione mancante.** Il lettore della mail sa,
ad esempio, che gli hamburger sono fondamentali per il fabbisogno nutrizionale
della vostra regione, incidendo per 30.000 euro al giorno nelle spese delle
famiglie.

4. **Focalizzare sull'argomentazione più importante.** Quegli hamburger, per
quanto importanti per il benessere delle famiglie, devono essere spediti il
prima possibile semplicemente perché stanno costando precise perdite
economiche alla vostra azienda. Punto.

5. **Eliminare materiale off-topic.** Le migliori mail dicono una cosa,
subito, e basta. Al massimo due, se strettamente correlate fra loro. Un solo
tema principale aiuta anche il destinatario a etichettare e ad archiviare
correttamente la mail.

6. **Cercare i possibili equivoci e rimuoverli.** I paradossi, le ambiguità
letterarie, i giochi di parole non vanno bene per una mail di lavoro. Forse,
neanche per una mail privata, in definitiva.

7. **Eliminare quello che potrebbe piacere solo a noi.** C'è qualche passaggio
della mail che ci fa ridere particolarmente, di cui andiamo specialmente
fieri? Forse, è meglio eliminarlo. Non è detto che quello che ha presa su di
noi, soprattutto se a produrlo siamo stati, nella fattispecie, noi, possa
piacere anche agli altri. L'insegnamento anche generale da trarre da questo
punto potrebbe essere notevole.

8. **Eliminare qualunque cosa scritta in un momento di emozione.** Stretto
corollario del punto precedente. Inoltre, tendiamo a non mostrare direttamente
la parte di cui prendiamo le difese, in un'eventuale diatriba che stiamo
presentando a qualcuno.

9. **Abbreviare al massimo.** In linea di massima, ma anche considerando che
sempre più persone leggono le mail dal loro terminale mobile, che non ha certo
uno schermo paragonabile a quello sui cui abbiamo composto il nostro poema.

10. **Aspettare un po' prima di spedire.** Molte mail non sono poi urgenti
come ci sembra al momento in cui le scriviamo. E, poi, potremmo sempre non
aver fatto abbastanza attenzione ad applicare tutti i punti del decalogo al
nostro testo. Prendiamoci qualche ora. In qualche caso, un giorno. In casi
estremi, non spediamola affatto.

Ecco di seguito le integrazioni effettuate dal mio amico
[Lorenzo](http://twitter.com/l_allegrucci):

11. **Non rispondere con il "top post"**, cioè rispondere sopra al testo
quotato originale, ma rispondere sotto, come sto facendo in questo caso.
Purtroppo gmail di default lo fa, come outlook, e ha "abituato" male un po'
tutti..  
Secondo me, ma non solo secondo me, il top post è una cavolata per due motivi:  
a) inverte il filo logico della discussione.  
b) dato che è facile rispondere, perché non devi scorrere tutto il mio
messaggio, di norma accade che chi risponde non legga affatto il mio
messaggio..

12. **Leggere tutti http://wiki.news.nic.it/QuotarBene**, su come "quotare",
che io ho anticipato  
al punto precedente. Del resto è scritto dal nic.it, l'authority italiana dei
domini *.it

13. **Evitare l'HTML!!**

14. **Evitare altra "fuffa" inutile**, insomma la email deve essere
"asciutta" e pulita.

15. **Usare il buon senso** e non spedire allegati in formati chiusi o di
fatto illeggibili

Su questo argomento ne scrive anche [Luca
Morettoni](http://www.morettoni.net/), a [questa
pagina](http://www.morettoni.net/documenti/email/)

