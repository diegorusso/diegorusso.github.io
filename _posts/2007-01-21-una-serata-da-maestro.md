---
title: Una serata da&hellip; Maestro!
categories:
- personal
- italian
tags:
- califano
- friends
- music
- concerts
---
Sono circa le 6:15 di mattina e mi sono appena messo nel letto. Ho acceso il
mio notebook appositamente per fare questo post. Volevo solo farvi partecipi
del concerto del Califfo. Se volete un riassunto della serata in poche parole,
queste sono quelle che si avvicinano di più:

## SEMPLICEMENTE FANTASTICO!!!!
{: .text-center}
  
Se invece volete saper qualche cosa di più... continuate a leggere. Dopo una
lunghissima (ma povera) cena, il DJ ha messo un po' di musica '60-'70-'80-'90,
per allietare la serata. Con Simone e Francesco ci siamo buttati in pista e ci
siamo spinti fino a quasi sotto il palchetto. Ad un certo punto arriva er
Maestro e subito a scattare foto! :) Prima di tutto voglio farvi vedere la
scaletta del concerto.  

[![]({{site.url}}/images/scaletta.jpg){: .align-center}]({{site.url}}/images/scaletta.jpg)

Ottima scaletta, ottime canzoni, ottime emozioni. Io sapevo che era così. Me lo
sentivo. E' come noi, è uno di noi. Quando cantava, stavo lì a due metri e
potevo vedere i suoi occhi. Occhi profondi, pieni di vita, sinceri, buoni. Lui
è cosi. Stavo lì, lo guardavo e mi dicevo... io questo lo conosco, lo conosco
da una vita. Già questo è quello che si prova. E' come se fosse un amico, una
persona di cui ti puoi fidare. Cantavamo (eravamo pochi che sapevamo tutte le
canzoni), lui ci guardava e rideva. Non è un sorriso che dice: "Ma guarda sti
cretini, non hanno un cazzo da fare che stare a gridare e saltare!". No,
cazzo! Non è così! Sono sicuro, ci metterei la mano sul fuoco.  

[![]({{site.url}}/images/IMG_0291.JPG){: .align-center}]({{site.url}}/images/IMG_0291.JPG)
  
Lì, in mezzo a quel casino, stavo bene, mi sentivo come a casa, a mio agio. La
stessa sensazione che ho provato quando sono andato a casa della mamma di
Vasco (questa e un'altra storia, forse un giorno ve la racconterò). Dentro
quella casa, non mi sentivo affatto a disagio; eppure era la prima volta che
entravo lì. La stessa cosa si è ripetuta stasera. C'era lui, Francesco e
Simone. Tutto questo mi bastava per stare bene, per stare tranquillo. Er
Califfo.. una persona alla mano, che sta allo scherzo e si incazza quando
deve. Ad esempio non ha fatto una canzone perché voleva silenzio; un cretino
stava strillando ed ha smesso di cantarla. Rispetto... zero!!! Comunque la
canzone in questione era "Avventura con un travestito". più che canzone, è uno
stornello. Se potete, ascoltatela!

[![]({{site.url}}/images/IMG_0268.JPG){: .align-center}]({{site.url}}/images/IMG_0268.JPG)

Se domani avessi voglia e tempo metterò qualche foto della serata. Ora non mi
resta che andare a dormire con un umore un po' più felice rispetto alle altre
sere. Ci voleva proprio questo concerto, queste emozioni, queste sensazioni.
E' stata una serata perfetta, mi ha tirato su, mi ha fatto pensare a molte
cose, mi ha fatto stare bene; credo che questa sia la cosa importante. E'
d'obbligo ringraziare Simone, che ha organizzato la serata, e Francesco, amico
e compagno di ogni avventura. Però c'è un'altra persona che merita un grazie
infinito è.. Franco. E' un grazie, non solo per la stupenda serata, ma per le
canzoni e le emozioni che mi dai quando ascolto le tue parole.

Grazie Franco, sei un amico!
