---
title: Donazioni&hellip;
categories:
- blog
- private
- emergency
- car
- avis
tags: []
---
Donare: "dare ad altri spontaneamente e senza compenso"

Questa è la definizione di un noto dizionario italiano ed e anche
un'affermazione abbastanza forte. Esistono molti tipi di donazioni: soldi,
cibo, vestiti, organi, sangue etc etc etc (sarebbe un elenco a non finire).
Quella a cui voglio dedicare questo post e la "donazione del sangue". Lo
faccio perché vorrei sensibilizzare i (molto pochi) lettori di questo blog a
fare un'azione buona e molto utile (direi vitale) a persone che ne hanno
bisogno.

Wikipedia a riguardo dice: _"La donazione di sangue è l'azione volontaria e dettata da puro spirito di
solidarietà di chi dona il proprio sangue affinché siano possibili trasfusioni
a chi ne ha bisogno..."_  
  
e poi:  
  
_"... Si stima normalmente che vi sia bisogno di __40 unità__ di sangue l'anno ogni
1000 persone, cioe circa 2.400.000 unita per la sola Italia. Attualmente
invece l'Italia ne raccoglie __33 l'anno__. Non è dunque in grado di soddisfare il
proprio fabbisogno, ed occorre importare sangue da altre nazioni. Alcune
regioni sono già autosufficienti, ad esempio l'Emilia-Romagna ha raggiunto il
livello di 60 unita. Vi sono inoltre alcune isole felici, cioe singole città
dove, grazie al radicamento nel territorio di una o più associazioni locali,
si è raggiunta l'autosufficienza..."_  
  
Inoltre sul sito dell'[AVIS](http://www.avis.it/)  
  
_"Il 65% della popolazione italiana ha un'eta compresa tra i 18 e i 65 anni
(condizione base per la donazione) ma __solo il 3% sono i donatori__"_  
  
  
__Siamo ancora in pochi!!__ Io sono donatore __SOLO__ da un anno e mi pento di non esserlo
diventato appena maggiorenne. Il consiglio che vi do è quello di iscrivervi all'AVIS
([Associazione Volontari Italiani Sangue](http://www.avis.it/)) della vostra citta e
andare a donare il sangue. E' un grande gesto di solidarietà verso il prossimo.
Spero che non mi servi mai del sangue (non me la voglio tirare eh!), però se un giorno
dovesse succedere mi fa stare "tranquillo" il fatto che ce ne sia abbastanza in grado
di aiutarmi. Si lo so.. la frase e orrenda, ma è così!  
  
[![]({{site.url}}/images/avis.gif){: .align-center}]({{site.url}}/images/avis.gif)

Stamane mentre stavo in ospedale ho visto un ragazzo di colore (max 27-28 anni) che
stava facendo la fila per donare il sangue. Il dottore parlandoci gli ha
chiesto perché lo donava e per chi lo donava. Lui ha risposto: "Sono sette
anni che sono in Italia e non l'ho mai donato. Fino ad ora solo mia moglie lo
ha donato. Mi sono deciso alla fine perché facevo lo stesso nel mio paese".
Sarò uno stupido "sentimentalista" ma a me questa risposta ha fatto molto
piacere. Un africano che viene in Italia e dona il sangue. Per me è una cosa
strana e bella!  
  
Il dottore ogni volta che vado a donare mi dice sempre: "Mi raccomando,
portaci gli amici!". Quando mi ha detto queste parole ho pensato subito al
blog. Nel mio piccolo forse riusciro a fare qualche cosa.  
  
Sul sito dell'[AVIS](http://www.avis.it/) ci sono tutte le informazioni di cui
avete bisogno: chi, come, quando, perché donare, i benefici (ce ne sono!!) e
tutto quello che vi viene in mente.  
  
Ed ora qualche domandina:  
  
Siamo capaci di donare? __SI__  
Avete paura dell'ago? __MA VA!! (pensate che la vostra paura nuoce a molte
persone)__
Che cosa serve? __Tanta buona volontà!__  
Ma abbiamo veramente voglia di donare il sangue? ehm... questa sta a voi
risponderla. Io, anche se in ritardo, __ho risposto di SI.__  
  
# FATELO ANCHE VOI!
{: .text-center}

  

