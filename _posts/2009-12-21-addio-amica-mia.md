---
title: Addio, amica mia.
categories:
- personal
- italian
tags:
- travels
- thoughts
---
Era il **29 gennaio del 2007**, il giorno che scrissi [la mia lettera di
addio]({{site.url}}/2007/01/29/lettera-di-addio/), per dare il
benvenuto al [mio nuovo amore]({{site.url}}/2007/03/12/il-mio-nuovo-amore/).
Oggi, **20 dicembre 2009**, sono alle stesse condizioni di quasi 3
anni fa.

Si, domani la mia Escort verrà "cubizzata" per dare spazio alla mia nuova
auto: **nuova Ford Fiesta, 1.4 TDCi 68CV**. Sembrerà stupido ma vorrei
dedicargli due parole alla mia compagna di viaggio.

>"Sono passati quasi 3 anni. Mi hai portato ovunque: da Torino a Trebisacce,
dal mare alla montagna, da Firenze a Roma, da Acquasparta a Foligno a Bastia.
Potrei continuare per ore ad elencare i posti in cui mi hai portato. Sei stata
la mia casa mobile, mi hai protetto dalle intemperie, dal vento e mi hai fatto
stare caldo quando fuori si battevano i denti. Con te ho ricordi infiniti. Con
te ci sono state tante "prime volte" che hanno cambiato la mia vita. Con te ho
pianto, ho riso. Anche in quei casi ci hai scaldati, ci hai fatto compagnia con
la musica, ci hai protetti, ci hai fatto stare "comodi". Hai sentito parole
bellissime, hai sentito confessioni, hai sentito sogni. Sei stata il nostro
nido, il nostro angolo. Noi dentro e tutto il resto fuori! Oggi mi piangeva il
cuore nello spogliarti di tutte le mie cose: l'autoradio, i CD, la coperta, i
caricatori dei cellulari, tutte quelle piccole cose che riconducevano a me.
Oggi ci siamo divisi, per sempre. Domani ti dovrò lasciare fisicamente, ti
dovrò far smantellare, ti dovrò lasciare al tuo triste destino. Purtroppo le
cose non durano per sempre e devo rassegnarmi. Addio mia piccola amica, ci
mancherai!"

[![]({{site.url}}/assets/images/addio_escort.jpg){: .align-center}]({{site.url}}/assets/images/addio_escort.jpg)

Mi chiedo: **"Come è possibile affezionarsi a degli oggetti?"** Non sono
persone o animali, sono semplice cose inanimate. Eppure a me è successo.

Sto male? :-/
