---
title: Ma &egrave; meglio della TV (specialmente in Italia)
categories:
- blog
- private
- car
- computer
- friends
- various links
- music
- travels
- thoughts
- politics
- book
- google
- lavoro
- lingue
- libro
tags: []
---
La mia TV e lì, sul mobile. **Spenta**. E lo è per molte ore al giorno. Una
volta guardavo i telegiornali.. ora guardo **solo i cartoni animati la
mattina** (chi è che non li guarda?!?).

Perché accanirsi contro la TV? Contro la TV non ho niente da dire: è un ottimo
soprammobile, è un oggetto tecnologico, ci puoi attaccare il computer e
console per giocarci, ci puoi vedere DVD. Il problema della TV, parte
dall'antenna in poi. La TV è uno strumento **passivo**.

[![]({{site.url}}/images/gugol.jpg){: .align-center}]({{site.url}}/images/gugol.jpg)

**É per questo che non guardo la TV**. Ci sono tantissime cose da fare in quel momento.
Per scrivere questo post prendo spunto dal blog di
[Seth Godin](http://sethgodin.typepad.com/seths_blog/2010/03/but-its-better-than-tv.html),
con cui mi trovo perfettamente in linea con quello che dice. Qui di seguito un sunto.

Lui dice che la TV era una ottima scelta quando:

  1. non c'era niente altro da fare
  2. quando tutti guardavano la stessa cosa, lo dovevi fare anche tu per essere educato
  
Comunque, in quei momenti si possono fare tante altre cose, che ti ripagano
molto di più che guardare la TV. Eccone alcune (quelle con la (X) l'ho
fatte/le sto facendo):

  * apri un piccolo negozio su eBay
  * scrivi su un blog (X)
  * scrivi un libro
  * avvia una community online della tua passione favorita
  * vai ai meetup nella tua città (X)
  * fai volontariato: aiuta un bambino, persone oppure online (X)
  * impara una nuova lingua o qualche cosa di nuovo (X)
  * ogni sera scrivi a mano una nota per ringraziare le persone che ti hanno aiutato o fatto un buon lavoro
  * produci dei cortometraggi e mettili online (youtube, vimeo, etc)
  * ascolta le mille opere più importanti (X)
  * leggi un libro o due ogni sera (X)
  * gioca a scarabeo con la tua famiglia
  
In più posso aggiungere:

  * [divertiti in quello che fai]({{site.url}}/2010/04/15/the-fun-theory-cambiare-in-meglio-divertendosi/)
  * dedica il tempo alle persone a te care
  * non dimenticarti degli amici
  * disegna
  * suona
  * gioca con il computer (non deve diventare una droga)
  
Nessuna delle precedenti è perfetta. Ma e sempre meglio di guardare la TV.

[Clay Shirky](http://laughingsquid.com/clay-shirky-on-cognitive-surplus/) ha
notato che il comportamento delle persone con talento occupano cinque o sei
ore per sera a lavorare invece che perdere tempo. Questo, moltiplicato per uno
o dieci milioni, **ha un effetto straordinario**. Lui lo chiama **surplus
cognitivo** ed e una delle storie più sottovalutate che possono cambiare il
mondo di oggi.

Fino a qui ho fatto una traduzione abbastanza letterale di quello che **[Seth
Godin](http://sethgodin.typepad.com/seths_blog/2010/03/but-its-better-than-
tv.html)** ha scritto. Ora vorrei fare un riflessione sulla TV, **in Italia.**

Sulla TV italiana ci sono poche reti, tutte quante controllate (non voglio
farne un discorso politico). Essendo tali, su tutte le reti passa sempre la
stessa notizia (controllata) con varie sfumature. Ogni tanto c'è qualche
programma nei palinsesti che fa scalpore, che sembra diversa, che è diversa.
**Ma anche questa è controllata e tenuta a bada.**

Facendo così la qualita della TV italiana è molto bassa, se non **scadente**.
Pero tutti la guardano e tutti dicono quella che la TV dice. **Tutti dicono
quello che i "controllori" della TV vogliono far dire.** E se lo dici, lo
pensi pure.

Un'altra pecca della TV italiana è.. (rullo di tamburi) **l'Italiano**. Per
carità, è una bella lingua, antica, romantica, con un suono ed una musicalità
unica. Il problema è che la nostra TV è monolingua. **Non abbiamo dei canali
in inglese**. Non vediamo telegiornali esteri. Non abbiamo un accesso
abbastanza semplice ad essi. Si è vero c'è internet, **ma non è una via
"semplice" per accedere alle informazioni.**

Anche il cinema ne è complice. In Italia abbiamo i migliori doppiatori ed e
anche grazie a loro che l'Italiano medio non sa l'inglese.

Ultimamente solo con la TV satellitare si hanno più possibilità di avere
accesso ad informazioni "globali". **Ma sono sicuro che lo fanno solo le
persone che sono "già sveglie" e che già "hanno gli stimoli adatti".**

[![]({{site.url}}/images/aispickinglisc.jpg){: .align-center}]({{site.url}}/images/aispickinglisc.jpg)
  
Purtroppo (meglio per fortuna) con l'inglese abbiamo un accesso alla
conoscenza globale senza precedenti. E mi dispiace che gran parte degli
Italiani non ha accesso a questa mole di informazione. Mi dispiace che gran
parte dei ragazzi di oggi non conoscono l'inglese, poiché l'istruzione fa
schifo.

Sono partito dalla TV per analizzare vari aspetti del Belpaese che non vanno.
Non ho voluto fare distinzioni politiche, nomi o altro. Non era mia
intenzione. Sono stato però molto critico con un tono pessimista. **Vorrei
sapere tu cosa ne pensi e se soprattuto la pensi diversamente da me.**