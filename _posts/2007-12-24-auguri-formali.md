---
title: Auguri... formali! :)
categories:
- blog
- private
- car
- friends
- blog's friends
- personale
tags:
- test
---
Io sottoscritto (d'ora in avanti **"l'Augurante"**) chiedo al mio
interlocutore (d'ora in avanti **"l'Augurato"**) di accettare senz'alcun
obbligo, implicito o esplicito, i voti più sinceri dell'Augurante (d'ora in
avanti **"gli Auguri"**) affinche l'Augurato possa trascorrere nel migliore
dei modi (ove nella frase "migliore dei modi" si sottintende da parte
dell'Augurante e si presuppone da parte dell'Augurato un atteggiamento che
tenga conto delle problematiche di carattere sociale, ecologico e psicologico,
che non sia causa di tensione e/o competizione, ne comporti o favorisca alcun
tipo di assuefazione o di discriminazione, sia sessista, sia di diverso
carattere) la festivita coincidente al _Solstizio d'Inverno convenzionalmente
nota come "Natale"_, ma che puo essere chiamata e celebrata dall'Augurato
secondo le sue tradizioni religiose e/o laiche, _**premesso il debito
rispetto**_ nei confronti delle tradizioni religiose e/o laiche di persone di
qualunque razza, credo o sesso diverse dall'Augurato, ivi comprese coloro che
non praticano alcuna tradizione religiosa e/o laica.  
Qualsiasi riferimento a qualunque divinita, figura mitologica, personaggio
tradizionale, reale o leggendario, vivo o morto che sia, a simboli (ove sono
compresi tra l'altro - ma non limitativamente - canti e rappresentazioni
artistiche, letterarie e sceniche) religiosi, mitologici o della tradizione
che possa essere ravvisato direttamente o indirettamente nei presenti Auguri
**non implica da parte dell'Augurante alcun sostegno nei confronti della
figura o del simbolo in questione.**  
L'Augurante chiede inoltre all'Augurato di **accettare gli auguri per un
felice** (ove l'aggettivo "felice" viene definito tra l'altro - ma non
limitatamente - come "gratificante dal punto di vista personale, sentimentale
e finanziario e privo di complicazioni di carattere medico, dirette o
indirette") **anno 2008.**  
L'Augurante sottolinea che la datazione "2008" e qui considerata come
convenzionale, così com'e considerata convenzionale la data del 1° Gennaio
come inizio dell'anno, e dichiara il suo assoluto rispetto per altri tipi di
datazione legati alle differenti culture religiose e/o laiche di cui
l'Augurante riconosce il prezioso contributo allo sviluppo dell'attuale
societa multietnica.  
Augurante e Augurato convengono inoltre su quanto segue:  

\- Gli Auguri valgono a **decorrere dalla data del presente accordo al 31
Dicembre 2008,** dopodiche dovranno essere esplicitamente rinnovati da parte
dell'Augurante.

\- Gli Auguri **non implicano alcuna garanzia che i voti di "felicita"**
espressi dall'Augurante trovino un effettivo riscontro nella realta
dell'Augurato, il quale non potra attribuire all'Augurante alcuna
responsabilita civile e/o penale e/o morale per la loro mancata attuazione.

\- Gli Auguri **sono trasferibili a terzi** purche il testo originale non
subisca modifiche o alterazioni. La libera diffusione del testo non implica
tuttavia il pubblico dominio del testo stesso, i cui diritti appartengono in
ogni caso al detentore del copyright.

\- **L'Augurante declina ogni responsabilita derivata dall'utilizzo degli
Auguri al di fuori dai limiti prescritti;** in particolare, l'Augurante
declina ogni responsabilita per eventuali danni fisici o morali all'Augurato
e/o a persone e/o sistemi informatici a lui collegati derivati dall'invio
degli Auguri mediante E-Mail o qualunque altro metodo di trasmissione,
elettronico o di diverso genere, attualmente in uso, in fase di
sperimentazione o non ancora inventato.

  
Cio stabilito, _**Buon Natale e Buon 2008**_

_*fonte: [pipe](http://www.the-dreamer.it/it/ "http://www.the-dreamer.it/it/"
)_

