---
title: 'HOWTO: Da Postbox a Thunderbird 3'
categories:
- osx
- car
- open source
- various links
- job
- howto
tags:
- howto
---
Da qualche tempo il famoso client di Posta elettronica per OSX
[Postbox](http://www.postbox-inc.com/) ha annunciato l'uscita dalla fase di
beta per rilasciare la prima release. Per questa occasione Postbox si
completerà con [Lightning](http://www.postbox-inc.com/extensions/lightning),
un add-on per gestire i calendari in Postxbox. Queste notizie sembrano essere
positive.. ed infatti lo sono per chi deciderà di comprare la versione di
Postbox. Hai capito bene, postbox diventerà a pagamento! :(

Ero un assiduo utilizzatore di Postbox, ma dopo aver appreso questa notizia mi
sono attrezzato per passare a [Thunderbird
3](http://www.mozillamessaging.com/en-US/thunderbird/early_releases/downloads/).
Sul mio client di posta elettronica
ho configurato svariati account mail, filri, aggregatori news e impostazioni
personalizzate. Non avevo assolutamente voglia di reimpostare tutto a mano in
Thunderbird 3.

Visto che Postbox è basato su Thunderbird, allora ha lo stesso core e la
stessa struttura per le impostazioni. Infatti ti basterà prendere la cartella
delle impostazioni di Postbox e copiarla dentro la cartella delle impostazioni
di Thunderbird 3 ed il gioco è fatto.

**Non mi assumo nessuna responsabilità per perdita di mail o dati importanti. Ricordati sempre di fare un backup dei tuoi dati!**

Segui questi semplici passi e passerai in due minuti da Postbox a Thunderbird 3:

  1. Con il Finder vai in **"Library/Application Support/Postbox"** che si trova nella tua cartella inizio.
  2. Seleziona tutti i file all'interno di questa cartella (_Profiles, profiles.ini_)
  3. Clicca con il tasto destro del mouse e seleziona **"Copia 2 elementi"**
  4. Sempre attraverso il Finder vai in **"Library/Thunderbird"** che si trova nella tua cartella inizio
  5. Clicca con il tasto destro nella cartella e seleziona **"Incolla elementi"**
  6. Attendi la fine della copia che può variare a seconda delle mail che hai scaricato ed alla fine avvia Thunderbird
  7. Controlla che tutte le tue impostazioni siano state preservate
  

Ora potrai iniziare a usare Thunderbird 3 al posto di Postbox. Ovviamente se
Postbox ti piace potrai sempre acquistarlo! :)