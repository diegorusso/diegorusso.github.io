---
title: Il curioso caso del MacBook Pro
categories:
- blog
- private
- car
- computer
- apple
- various links
- video
- book
tags: []
---
Come anticipato [qui]({{site.url}}/2009/03/18/howto-dropbox-condividi-i-tuoi-file/)
e [qui]({{site.url}}/2009/03/20/howto-abilitare-condivisione-schermo-su-osx-da-terminale/),
vorrei finalmente raccontarvi quello che è successo al mio Macbook Pro.  
Domenica 15 marzo, non avendo voglia di uscire, mi sono sdraiato sul divano e
con la mia dolce meta abbiamo deciso di vedere un film sul mio Macbook Pro.
Dopo la visione del film, ha chiuso regolarmente il mio mac (come tutte le
volte da novembre 2007 ad oggi). Dopo qualche ora, all'apertura... **schermo
nero**. Essendo quasi ora della nanna ho giusto provato [i vari
reset]({{site.url}}/2009/02/25/howto-reset-della-pram-nvram-e-pmu-nei-mac/)
di routine, ma senza alcun esito positivo. Il computer funzionava
perfettamente, ma il monitor era completamente nero. Così andai a dormire
incazzato.

L'indomani mattina in ufficio mi sono messo a cercare un po' su internet ed ho
trovato altre persone che come me hanno avuto il mio stesso problema: **il
difetto proviene dal chipset grafico della scheda video NVIDIA 8600M GT**
montata su questo computer e l'unico modo per risolverlo è cambiare la scheda
logica (ma chiamarla scheda madre no eh?!?) per la modica cifra di **1000€**
se il computer non fosse in garanzia.

Ma il mio mac è in garanzia? Avendolo comprato nel **novembre 2007 nello store
online ed avendo 1 anno di garanzia** (questa cosa ancora la devo capire
bene),** il mio computer non è più in garanzia. **A questo punto sono partite
una serie di imprecazioni che non sto qui ad elencare.

Continuo la mia ricerca disperata tra forum e blog capitando **[al link della
salvezza](http://support.apple.com/kb/TS2377?viewlocale=it_IT)**: la Apple ha
riconosciuto il difetto hardware ed **ha esteso la garanzia di un anno a tutti
quei computer che presentavano questi tipo di difetto.**

Ho subito chiamato il centro assistenza Apple più vicino (ad Arezzo) e martedì
17 marzo ho consegnato il MacBook Pro. L'omino del centro assistenza mi disse
che ci volevano dai 7 ai 10 giorni lavorativi per la sostituzione del pezzo.

Prima di consegnarlo ho però effettuato un backup di tutti i dati attraverso
la Condivisione Schermo ([descritta nel precedente
post]({{site.url}}/2009/03/20/howto-abilitare-condivisione-schermo-su-osx-da-terminale/))
e mettendo i file dell'universita su [DropBox]({{site.url}}/2009/03/18/howto-dropbox-condividi-i-tuoi-file/)

Il giorno lunedì 23 marzo mi arriva una mail dicendo che il mio macbook pro
era pronto per essere ritirato. **Sono passati solo 5 giorni lavorativi ed il
mio mac è di nuovo in pista.**

Beh che dire... comlimenti alla Apple per la velocità di assistenza! :)